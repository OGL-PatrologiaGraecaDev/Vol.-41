. , ιι. .

attentius pondera ipsa terrena. Si enim ars humana
efﬁcit ut ex metallis, quae in aquis posita continuo
submerguntur, quibusdam modis vasa fabricata etiam
natare possint; quanto credibilius et efﬁcacius oc-
cultus aliquis modus operationis Dei , cujus omnipo-
tentissima voluntate Plato dicit nec orta interire, nec
colligata posse dissolvi, cum multo mirabilius incor-
porea corporeis, quam quaecumque corporea quibus-
cumque corporibus capuleutur, potest molibus pra:-
8tare terrenis, ut nullo in ima pondere deprimantur;
ipsisque animis perfectissime beatis, ut quamvis ter-
rena, tamen incorruptibilia jam corpora ubi volunt
ponant, et quo volunt agant, situ motuque facillimo?
An vero si hoc Angeli faciant, et quaelibet animalia
terresti‘ia rapiant unde libet, constituantque ubi li-
bet , aut eos sine labore ¹ non posse, aut onera sen-
tire credendum est? Cur ergo sanctorum perfectos et
beatos divino munere spiritus sine ulla difﬁcultate
posse ferre quo voluerint, et sistere ubi Voluerint sua
corpora non credamus? Nam cum terrenorum corpo-
rum, sicut onera in gestando sentire consuevimus,
quanto major est quantitas , tanto major sit et gravi-
tas, ita ut plura pondo quam pauciora plus premant: ‘
membra tamen sua: carnis leviora ³ portat anima cum
in sanitate robusta sunt , quam in languore cum ma-
cra sunt. Etcum aliis gestantibus onerosior sit sanus ³
et validus, quam exilis et morbidus; ipse tamen ad
suum corpus movendum atque portandum agilior est,
cum in bona valetudine plus habet molis, quam cum
in peste vel fame minimum roboris. Tantum valet in
habendis etiam terrenis corporibus, quamvis adhuc
corruptibilihus atque mortalibus, non quantitatis pon-
dus, sed temperationis modus. Et quis verbis expli-
cet, quantum distet inter praesentem , quam dicimus
sanitatem , et immortalitatem futuram? Non itaque
nostram ﬁdem redarguant philosophi de ponderibus
corporum. Nolo enim quaerere , cur non credant ter-
renum posse esse corpus in coelo, cum terra universa
libretur in nihilo. Fortassis enim de ipso medio mundi
loco, eo quod in eum coeant quaeque graviora , etiam
argumentatio verisimilior habeatur. Illud dico : si dii
minores, quibus inter animalia terrestria caetera etiam
hominem faciendum commisit Plato (inTimazo), potue-
runt, sicut dicit, ab igne removere urendi qualitatem,
lucendi relinquere quae per oculos emicaret (lbid.);
itane Deo summo concedere dubi labimus, cujus ille vo-
luntati potestatique ne moriantur concessit quae orta
sunt, et tam diversa , tam dissimilia , id est corporea
et incorporea, sibimet connexa , nulla possint disso-
lutione sejungi , ut de carne hominis , cui donat im-
mortalitatem , corruptionem auferat, naturam relin-
quat, congruentiam figurae membrorumque detineat,
detrahat ponderis tarditatem ? Sed de ﬁde resurrectio-
nis mortuorum, et de corporibus eorum immortalibus
diligentius, si Deus voluerit, in ﬁne hujus operis dis-
serendum est.
ξ abest, sine labore, a Mss.
ξ Solaeditio ιιονη leonis.
⁸ Vind. ctMss.,stt1m.
