233

pecunia, et si quid bujusmodi, non sic addiderunt,
ut ﬁnale esset, id est propter se ipsum appetendum,
sed propter aliud; bonumque esset hoc genus
bonis ', malum autem malis. Ita bonum hominis,
qui vel ab animo, vel a corpore, vel ab utroque
expetiverunt, nihil aliud qnam ab homine expeten-
dum esse putaverunt. Sed qui id appetiverunt a
corpore, a parte hominis deteriore; qui vero ab
animo, a parte meliore; qui autem ab utroque, a
toto homine. Sive ergo a parte qualibet, sive a toto,
non nisi ab homine. Nec istae differentiae, quoniam
tres sunt, ideo tres, sed multas dissensiones philo-
sophorum sectasque fecerunt: quia et de bono
corporis, et de bono animi, et de bono utriusque
diversi diversa opinati sunt (a). Cedant igitur hi
omnes illis philosophis, qui non dixerunt beatum
esse hominem fruentem corpore, vel fruentem
animo, sed fruentem Deo: non sicut corpore vel
se ipso animus. aut sicut amico amicus, sed sicut
luce oculus; si aliquid ab his ad illa similitudinis
afferendum est 9, quod quale sit, si Deus ipse adju-
verit, alio loco, quantum per nos fieri poterit, appa-
rebit. [IX.] Nunc satis sit commemorare, Platonem
determinasse ﬁnem boni esse, secundum virtutem
vivere, et ei soli evenire posse, qui notitiam Dei
habeat et imitationem ; nec esse aliam ob causam
beatum. Ideoque non dubitat hoc esse philosophari,
amare Deum ; cujus natura sit incorporalis. Unde
utique colligitur, tunc fore beatum studiosum sa-
pientiae(id enim est philosOphus), cum Deo frui
cceperit. Quamvis enim non continuo beatus sit,
qui eo fruitur quod amat; multi enim amando ea
quae amanda non sunt, miseri sunt, et miseriores
cum fruuntur: nemo tamen beatus est, qui eo quod
amat non fruitur. Namget ipsi qui res non aman-
das amant, non se beatos amando putant, sed
fruendo. Quisquis ergo fruitur eo quod amat, verum
que et summum bonum amat, quis eum beatum
nisi miserrimus negat? ipsum autem verum ac
summum bonum Plato dicit Deum, unde vult esse
philosOphum amatorem Dei, ut, quoniam phllOSO-
pbia ad beatam vitam tendit fruens Deo sit beatus
qui Deum amaverit.
CAPUT IX. —- De ea philosophia quae ari veritatem
ﬁdei christiana. propius accessit.
Quicumque igitur philosophi de Deo summo et
vero ista senserunt, quod et rerum creaturam sit
effector, et lumen cognoscendarum, et bonum
agendarum ; quod ab illo nobis sit et principium
natura, et veritas doctrinis, et felicitas vita: ; sive
Platonici accommodatius nuncupentur, sive quod-
libet aliud sectas suae nomen imponant; sive tan-
tummodo Ionici generis, qui in eis praecipui t‘u-
erunt, ista senserint, sicut idem Plato, et qui eum
bene intellexerunt; sive etiam Italici, propter Py-
thagoram et Pythagoreos, et si qui forte alii. ejus-
dem sententiae identidem fuerunt; sive aliarum
quoque gentium, qui sapientes vel philosOphi ha-
1 Sic Mss. At editi, Sed propter aliud bonum, quo
esset hoc genus bonumﬁonis. etc.
³ EditL 'ad illas similitudines aﬂerendum est. Emen-
dantur ex manuscriptis.
(α) Vide intra, lib; 19, cap. 2.
Paeon. XLI.
