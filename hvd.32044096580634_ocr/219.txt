427

factum sic appetit sciri, attamen erubescat videri.
Quis enim nescit, ut filii procreentur, quid inter
se conjuges agant? quandoquidem ut id agatur,
tanta cvelebritateducuntur uxores : et tamen cum agi-
tur unde filii nascantur, nec ipsi filii, si qui indejatn
nati sunt, testes ﬁeri permittuntur. Sic enim hoc recte
factum ad sui notitiamlucem appetit animorum, ut
tamen refugiat oculorum. Unde hoc, nisi quia sic
geritur quod deceat ex natura, ut etiam quod pu-
deat comitetur ex pcena ?
CAPUT XIX. — Quod partes ira atque libidinis tam
vitose moventur, ut eas necesse sit frenis sapientiae
cohiberi, quae in illa ante peccatum natura sanitate
non fuerunt.
Hincest quod etilliphilosophi, qui veritati propius
accesserunt (a), iratnatque libidinem vitiosas animi
partes esse confessi sunt, eo quod turbide atque in-
ordinate moverentur, ad ea etiam qua: sapientia per-
petrari non vetat ¹; ac per hoc opus habere modera-
irice mente atque ratione. Quam partem animi ter-
tiam, velut in arce quadam ad istas regendas perhi-
bent collocatam ;util|a imperante, istis servientibus,
possit in hominejustitiaexomni animiparte servari.
llas igitur partes, quas et in homine sapiente _ac
tempErante fatentur esse vitiosas, ut eas ab his
rebus ad quas injuste moventur, mens oompescendo
et cohibendo refrenet ac revocet, atque ad ea per-
mittat, quae sapientiae lege concessa sunt; sicut
iram ad exercendam justam coercitionem, sicut
libidinem ad prOpagandas prolis ofﬁcium : hae, in-
quam, partes in paradiso ante peccatum vitiosm
non era-nl. Non enim centra rectam voluntatem ad
aliquid movebantur, undenecesse esset eas rationis”
tan-quam frenis regentibus abstinere. Nam quod
nunc ita moventur, et ab eis qui temperanter et
jnste et pie vivunt, alias facilius, alias difﬁcilius,
tamen cohibendo et refrenando ³ modificantur, non
est utique sanitas ex natura, sed languor ex culpa.
Quod autem iraa opera aliarumque affectionum in
quibusque dictis atque factis non sic abscondit _ve-
racundia, ut opera lidibinis qua fiunt genitalibus
membris, quid causa: est, nisi quia in ceteris mem-
bra corporis non ipsae affectiones, sed, cum eis
consenserit, voluntas movet, quae in usu eorum
omnino dominatur? Nam quisquis verbum emittit
iratus, vel etiam quemquam percutit, non posset
hoc facere, nisi lingua et manus jubente quodam.
modo voluntate moverentur: quae membra, etiam
cum ira nulla est, moventur eadem voluntate. At
vero genitales corporis partes ita libido suo juri
quodammodo mancipavit, ut moveri non valeant, si
ipsa defuerit, et nisi ipsa vel ultro vel excitata sur-
rexerit. Hoc est quod pudet, hoc est quod intuen-
tium oculos erubescendo devitat: magisque fert
homo spectantium multitudinem, quando injuste
irascitur homini, quam vel unius aspectum etquando
juste miscetur uxori.
ί Vind. Am. Er. et nostri Mss, perpetrari celat;
omissa negante particula.
² Lov., ratione.
³ Mss, et repugnando.
(α) Platonici} ut passim supra disserit.
