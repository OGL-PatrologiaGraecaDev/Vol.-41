361

aliter putaverunt posse vel debere dissolvere, nisi
ut circuitus temporum inducerent, quibus eadem
semper fuisse renovata atque repetita in rerum
natura, atque ita deinceps fore sine cessatione
asseverarent volumina venientium praetereuntium-
que saeculorum: sive in mundo permanente isti
circuitus fierent, sive certis intervallis oriens et
occidens mundus eadem semper quasi nova, quas
transacta et quas ventura sunt, exhiberet. A quo
ludibrio prorsus immortalem animam, etiam cum
sapientiam perceperit, liberare non possunt, eun-
tem sine cessatione ad falsam beatitudinem, et ad
veram miseriam sine cessatione redeuntem. Quo-
modo enim vera beatitudo est, de cujus nunquam
aeternitate conliditur, dum anima venturam mise-
riam aut imperitissime in veritate nescit, aut infe-
licissime in beatitudine pertimescit? Aut si ad
miserias nunquam ulterius reditura, ex his ad
beatitudinem pergit; ﬁt ergo aliquid novi in tem-
pore, quod finem non habet temporis. Cur non
ergo’et'mundus? cur non et homo factus in mundo?
utiilli nescio qui falsi circuitus a falsis sapientibus
fallacibusque comperti, in doctrina sana tramite
recti itineris evitentur.
2. Nam quidam et illud quod legitur in libro Sa-
lomonis, qui vocatur Ecclesiastes, Quid est quod
fuit .9 Ipsum quod erit. Et quid estquod factum est ?
Ipsum quod ﬁct:et non est omne recens sub sole. Qui:
loquatur, et dicat ί, Ecce hoc novum est .9 Jam fuitin
saeculis qua”; [uerunt ante nos (Eccle. ι, 9, 10) ; propter
hos circuitus in eadem redeuntes et in eadem
cu ncta revocantes, dictum intelligi volunt (α) : quod
ille aut de his rebus dixit, de quibus superius loque-
batur, hoc est de generationibus aliis euntibus, aliis
venientibus. de solis anfractibus, de torrentium
lapsibus; aut certe de omnium rerum generibus,
qua: oriuntur, atque occidunt. Fuerunt enim ho-
mines ante nos, sunt et nobiscum, et erunt post
nos ; ita qumque animantia, vel arbusta. Monstra
quoque ipse, quas inusitata nascuntur, quamvis
inter: se diversa sint, et quaedam eorum semel facta
narrentur, tamen secundum id quod generaliter
miracula et monstra sunt, utique et fuerunt, et
erunt; nec recens et novum est, ut monstrum sub
sole nascatur. Quamvis haec verba quidam sic intel-
lexerint, tanquam in prmdestinatione Dei jam facta
fuisse omnia, sapiens ille voluisset intelligi, et ideo
nihil recens esse sub sole. Absit autem a recta fide,
ut his Salomonis verbis illos circuitus significatos
esse credamus, quibus illi putant sic eadem tempo-
rum temporaliumque rerum volumina repeti, ut,
verbi gratia, sicut isto saeculo Plato philosophus in
urbe Etheniensi, et in ea schola quae Academia ’
dicta est, discipulos docuit, ita per innumerabilia
retro saecula, multum prolixis quidem intervallis,
sed tamen certis, et idem Plato et eadem civitas
et eadem schola iidemque discipuli repetiti, ct per
innumerabilia deinde saecula repetendi sint: absit,
ι Editi, nec quisquam loquitur et dicit. Corriguntur
ad manuscriptos. ί Α __ η
ἆ ἷῗῖηό. Am. et plerique Msa, Academicis.
(ai ’ῦι οιυξεεηεεῖιίυ. 3, peri Archon. cap. 5, et una,
tibi '2. cap. 3.
PATROL. XLI.
