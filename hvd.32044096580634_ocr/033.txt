
55 DE CIVITATE DEI, S. AUGUSTINI 56
explicare, si potero. Dicit deinde alia, et sic concludit
b unc locum,utostendat veteribus displicuisse Roma-
nis, vel laudari quemquam in scena vivum hominem,
vel vituperari. Sed, ut dixi, hoc Graeci quanquam in-
verecundius, tamen convenientius licere voluerunt,
cum viderent diis suis accepta et grata esse oppro-
bria, non tantum hominum, verum et ipsorum
deorum in scenicis fabulis ; sive a poetis essent illa
conﬁcta, sive ﬂagitia eorum vera commemorarentur
et agerentur in theatris, atque ab eorum cultoribus
utinam solo risu, ac non etiam imitatione digna
viderentur. Nimis enim superbum fuit, fama par-
cere principum civitatis et civium, ubi suae fama
parci numina noluerunt.
CAPUT X. — Qua nocendi arte da'mones velint vel
falsa de se crimina, vel vera narrari.
Nam quod affertur pro defensione, non illa vera in
deos dici, sed falsa atque conﬁcta, idipsum est sce-
lestius, si pietatem consulas religionis; siautem ma-
litiam dmmonum cogites, quid astutius ad decipien-
dum atque callidius?Cum enim probrum jacitur in
principem patriae bonum atque utilem, nonne tanto
est indignius, quanto a veritate remotius, et a vita
illius alienius? Quae igitur supplicia sulficiunt,cum
Deo ﬁtista tam nefaria, tam insignisinjuria‘?[X.]Sed
maligni spiritus, quosisti deos putant,etiam flagitia
qua non admiserunt, de se dici volunt, dum tamen
humanas mentes his opinionibus velut retibus indu-
cant‘, et ad praedestinatum supplicium secum tra-
hant : sive hominesista commiserint, quos deos babe-
ri gaudent qui humanis erroribus gaudent.pro quibus
se etiam colendos mille nocendi fallendique artibus
interponunt; sive etiam non ullorum hominum illa
crimina vera sint, qu tamen de numinibus fingi li-
benter accipiunt fallacissimi spiritus, ut ad scelesta
ac turpia perpetranda, velut ab ipso caelo traduci in
terras satis idonea videatur auctoritas. Cum igitur
Graeci talium numinum servos seesse sentirent, inter
tot ettanta eorum theatrica opprobria parcendum sibi
a poetis nullo modo putaverunt, vel diis suis etiam
sic consimilari appetentes, vel metuentes ne hone-
stiorem famam ipsi requirendo, et eis se hoc modo
praeferendo, illos ad iracundiam provocarent.
CAPUT XI. — De scenicis apud Graecos in reipublicae
administrationem receptis, eo quod placatores deo-
, rum injuste ab hominibus sperneientur.
Ad hanc convenientiam pertinet, quod etiam sceni-
cos actores earumdem fabularum non parvo civitatis
honore dignos existimarunt ³. Siquidem, quod in eo
quoque de Republica libro commemoratur, et/Eschi-
nes Atheniensis ³, vir eloquentissimus, cum adole-
scens tragoedias actitavisset, rempublicam capes-
1 Vind. Am Er., inducant.
2Iidem editi,cit°ilatissm‘e honore dign ns existimarunt.
³ ln iisdem editis, Aeschines ciris Arnen eno is.
(αθ De Aischine id compertum etiam ex Plutarcho die
decem Rhetoribusjn Vita £schinis,pag.840,84t,ubiAri-
stodemi quoque meminit. Vide Demosthenem, orat. de
corona: Α. Gellium, lib. 11, cap 9.
