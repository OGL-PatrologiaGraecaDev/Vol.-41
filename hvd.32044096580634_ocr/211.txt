411
412

anima mea concupiscere judicia tua (I’sal. cxvm, 20);
et, Concupiscentia sapientiae perducit ad regnum (Βίῳ.
v1, 21). Hoc tamen loquendi obtinuit consuetudo,
ut si cupiditas vel concupiscentia dicatur, nec
addatur cujus rei sit, non nisi in malo possit in-
telligi. Laetitia in bono est, Lwlamini in Domino, et
exsultate justi (Psal. xxxx, 11): et, Dedisti laetitiam
in cor meum (Psul. ιν, 7) : et, Adimplebis me laetitia
cum vultu tuo (Psal. xv, 11). Timor in bono est
apud Apostolum, ubi ait, Cum timore et tremore
vestram ipsorum salutem operamini (Philipp. ιι,
12): et, Noli altum sapere, sed time (Rom. x1, 20):
et, Timeo autem, ne sicut serpens Evam seduxit
astutia sua, sic et vestrae memes corrumpantur a
castitate quae est in Christo (ll Cor. x1, 3). De tristitia
vero, quam Cicero magis aegritudinem appellat
(Tuscul. quaest. lib. 3, cap. 10 sqq. el alibi) dolorem
autem Virgilius, ubi ait, « Dolent gaudentque,»
(sed ideo malui tristitiam dicere, quia aegritudo
vel dolor usitatius in corporibus dicitur,) scrupu-
losior quaestio est, utrum inveniri possit in bono.
CAPUT VIII. — De tribus perturbationibus, quas in
animo sapientis Stoici esse voluerunt, excluso
dolore sive tristitia, quam virtus animi sentire
non debeat.
1. Quas enim Graeci appellant εὐπαθείας, latine
autem Cicero constantius nominavit, Stoici tres
esse voluerunt, pro tribus perturbationibus in
animo sapientis, pro capiditate voluntatem, pro
laetitia gaudium, pro metu cautionem: pro aegri-
tudine vero vel dolore, quam nos vitandae ambi-
guitatis gratia, tristitiam maluimus dicere, nega-
verunt esse posse aliquid in animo sapientis. Vo-
luntas quippe, inquiunt, appetit bonum, quod
facit sapiens; gaudium de bono adepto est, quod
ubique adipiscitur sapiens; cautio devitat malum,
quod debet sapiens devitarc: tristitia porro quia
de malo est, quod jam accidit, nullum autem ma-
lum existimant posse accidere sapienti; nihil in
ejus animo pro illa esse posse dixerunt. Sic ergo
illi loquuntur, ut velle, gaudere, cavere negent
nisi sapientem; stultum autem nonnisi cupere,
laetari, metuere, contristari. Et illas tres esse cons-
tantias, has autem quatuor perturbationes secun-
dum Ciceronem, secundum plurimos autem pas-
siones. Grtece autem illa; tres, sicut dixi, appellan-
tur εὐπάθειαις ista: autem quatuor πάθη. Ilaec
locutio utrum Scripturis sanctis congruat, cum
quaarerem quantum potui diligenter, illud inveni
quod ait Pr0pbeta, Non est gaudere impiis dicit
Dominus (1δαί. LVII, 21, sec. LXX): tanquam impii
laetari possint potius quam gaudere de matis;
quia gaudium proprie bonorum et piorum est.
Item illud in Evangelio, Quaecumque vultis ut fa-
cient vobis homines, haec et vos facite illis (Matth.
vn, 12), ita dictum videtur, tanquam nemo possit
aliquid male vel turpiter velle, sed cupere. Deni-
que propter consuetudinem locutionis nonnulli
interpretes addiderunt, bona, et ita interpretati
sunt: Quaecumque vultis ut faciunt vobis homines
bona. Cavendum enim putaverunt, ne quisquam
inhonesta velit sibi fieri ab horninibus, ut de tur-
pioribus taceam, certe luxuriosa convivia, in qui-
bus se, si et ipse illis faciat similia, hoc praeceptum
initio dicit.
