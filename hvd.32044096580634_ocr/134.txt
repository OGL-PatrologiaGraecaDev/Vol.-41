ten ια.
11111111’1111

257
rentiam inter deos et demones adbibere coguntur;
ut quidquid eis merito displicet in cperibus vel
affectibus pravis, quibus vim suam manifestant
occulti spiritus, id credant esse daemonum, non
deorum. Sed quia eosdem daemones inter homines
et deos ita medios constitutos putant, tanquam
nullus deus homini misceatur ut hinc perferant
desiderata, inde referant impetrata; atque hoc
Platonici praecipui philosophorum ac nobilissimi
sentiunt, cum quibus velut cum excellentioribus
placuit istam examinare quaestionem, utrum cultus
plurimorum deorum prosit ad consequendam
vitam beatam, quas post mortem futura est: libro
superiore quaesivimus, quos pacto daemones, qui
talibus gaudent, qualia boni et prudentes homines
aversantur et damnant, id est sacrilega, ﬂagitiosa,
facinorosa, non de quolibet homine, sed de ipsis
diis ﬁgmenta poetarum, et magicarum artium
sceleratam puniendamque violentiam, possint quasi
propinquiores et amiciores diis bonis conciliare
homines bonos; et hoc nulla ratione posse, com-
pertum est.
CAPUT II. —- Aut inter daemones, quibus dii supe-
riores sunt, sit aliqua pars bonorum, quorum pra-
sidio ad veram beatitudinem possit humana anima
pervenire.
Proinde hic liber, sicut in illius line promisi-
mus, disputationem continere debebit de differen-
tia (si quam volunt esse), non deorum inter se,
quos omnes bonos dicunt ; nec de differentia de-
orum et daemonum, quorum illos ab hominibus
longe lateque seiungunt, istos inter deos et homi-
nes collocant; sed de differentia ipsorum daemo—
num, quod ad praesentem pertinet quaestionem.
[11.] Apud plerosque enim usitatum est dici alios
bonos, alios malos damones : quae sive sit etiam
Platonicorum, sive quorumlibet sententia, nequa-
quam ejus est negligenda discussio, ne quisquam
velut daemones bonos sequendos sibi esse arbitre-
tur, per quos tanquam medios, diis quos omnes
bonos credit, dum conciliari affectat et studet, ut
quasi cum eis possit esse post mortem, irretitus
malignorum spirituum deceptusque fallacia, longe
aberret a vero Deo, cum quo solo, et in quo solo,
et de quo solo, anima humana, id est rationalis et
intellectualis, beata est.
CAPUT Ill. — Quae daemonibus Apuleius adscribet ;
quibus cum rationem non subtrahat, nihil virtutis
assignat.
Quae igitur est differentia daemonum bonorum et
malorum ἵ quandoquidem Platonicus Apuleius, de
his universaliter disserens, et tam multa loquens
de aeriis eorum corporibus, de virtutibus tacuit
animorum, quibus essent praditi, si boni essent.
Tacuit ergo beatitudinis causam; indicium vero
miseriae tacere non potuit, confitens eorum men-
tem, qua rationales esse perhibuit, non saltem im-
butam munitamque virtute, passionibus animi ir-
rationabilibus nequaquam cedere, sed ipsam quo—
que,sicut stultarum mentium mos est, procellosis
quodammodo perturbationis agitari. Verba namque
ejus de hac re ista sunt : Ea: hoc ferme daemonum
numero, inquit, poeta: solent, haudquaquam procul
a veritate, osores et amatores quorumdam hominum
