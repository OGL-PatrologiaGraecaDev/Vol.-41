649
1. Nam in libris quos ἐκ λογίων φιλοσοφίας ι ap-

multitudinis,quaa populi nomine digna non est. Ac
per hoc, si respublica res pepuli est, et populus
non est qui consensu non sociatus est juris, non
est autem jus, ubi nulla justitia est: procul dubio
colligitur, ubijustitia non est, non esse rempu-
blicam. Iustitia porro ea virtus est, qua sua
cuique distribuit. Quae igitur justitia est hominis,
qua) ipsum hominem Deo vero tollit, et immundis
daemonibus subdit? Hoccine est sua cuique distri-
buere? An qui fundum aufert ei a quo emptus est,
et tradit ei qui nihil in eo habet juris, injustas
est; et qui se ipsum aufert dominanti Deo, a quo
factus est, et malignis servit spiritibus, justus
est?
2. Disputatur certe acerrime atque fortissime in
eisdem ipsis de Republica libris adversus injusti-
tiam pro justitia. Et quoniam, cum prius ageretur
pro injustitiae partibus contra justitiam, et dicere-
tur nisi per injustitiam rempublicam stare auge-
rique non posse; hoc veluti validissimum positum
erat, injustum esse, ut homines hominibus domi-
nantibus serviant; quam tamen injustitiam nisi
sequatur imperiosa civitas, cujus est magna respu-
blica, non eam posse provinciis imperare : respon-
sum est a parte justitia), ideo justum esse, quod
talibus hominibus sit utilis servitus, et pro utilitate
eorum ﬁeri cum recte fit, id est, cum improbis
aufertur injuriarum licentia; et domiti se melius
habebunt, quia indomiti deterius se habuerunt;
subditumque est, ut ista ratio firmaretur, veluti a
natura sumptum nobile exemplum, atque dictum
est, Cur igitur Deus homini ,animus imperat corpori,
ratio libidini ueterisque vitiosis animi partibus ?
Plane hoc exemplo satis edoctum est, quibusdam
esse utilem servitutem ; et Deo quidem ut servia-
tur, utile esse omnibus. Serviens autem Deo ani-
mus, recte imperat corpori, inque ipso animo ratio
Domino Deo subdita, recte imperat libidini vi-
tiisque caeteris. Quapropter ubi homo Deo non
servit, quid in eo putandum est esse justitia};
quandoquidem Deo non serviens, nullo modo po-
test juste animus corpori, aut humana ratio vitiis ί
imperare ? Et si in homine tali non est ulla justitia,
procul dubio nec in hominum cmtu, qui ex homi-
nibus talibus constat. Non est hic ergo juris ille
consensus, qui hominum multitudinem populum
facit, cujus res dicitur esse respublica. Nam de
utilitate quid dicam, cujus etiam communione so-
ciatus cretus hominum, sicut se habet ista delini-
tio, populus muncupatur? Quamvis enim, si dili-
genter attendas, nec utilitas sit ulla viventium, qui
vivunt impie; sicut vivit omnis qui non servit Deo,
servitque daamonibus, tanto magis impiis, quanto
magis sibi, cum sint immundissimi spiritus, tan-
quam diis sacrificari volunt: tamen quod de juris
consensu diximus, satis esse arbitror, unde appa-
reat per hanc deﬁnitionem non esse populum,
cujus respublica esse dicatur, in quo justitia non
est. Si enim dicunt non spiritibus immundis, sed
diis bonis atque sanctis in sua republica servisse
Romanos; numquid eadem toties repetenda sunt,
qua: jam satis, imo ultra quam satis est, diximus?
Quis enim ad hunc locum per superiores hujus
ι Sola editio Lov., vitiis caeteris.
PATROL. XLI.
