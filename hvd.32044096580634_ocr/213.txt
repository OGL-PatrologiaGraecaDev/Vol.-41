416

4N5~
quando ubi Oportet adhibentur, quis eas tunc
morbos seu vitiosas passiones audeat dicere? Qua-
mobrem etiam ipse Dominus in forma servi agere
vitam dignatus humanam, sed nullum habens
omnino peccatum, adhibuit eas ubi adhibendas
esse judicavit. Neqne enim in quo verum erat
hominis corpus et verus hominis animus, falsus
erat humanus affectus. Cum ergo eius in Evangelio
ista referuntur, quod super duritiam cordis Ju-
draorum cum ira contristatus sit (Marc. Ill, 35);
quod dixerit, Gaudeo propter vos, ut credatis (Joan.
XI, 15) ; quod Lazarum suscitaturus etiam lacrymas
fuderit (Ibid., 35); quod concupiverit cum disci-
pulis suis manducare pascha (Luc. xxu, 1,5): quod
propinquante passione tristis fuerit anima eius
(Matth. xxvu, 38), non falso utique referuntur.
Verum ille hos motus certae dispensationis gratia,
ita cum voluit suscepit animo humano, ut cum
voluit factus est homo.
4. Proinde, quod fatendum est, etiam cum rectas
et secundum Deum habemus has affectiones, hujus
vitae sunt, non illius quam futuram speramus, et
saepe illis etiam inviti cedimus. Itaque aliquando,
quamvis non culpabili cupiditate, sed laudabili
charitate moveamur, etiam dum nolumus, ﬂemus.
Habemus ergo eas ex humanas conditionis inﬁrmi-
tate :non autem ita Dominus Jesus, cuius et ¹ in-
firmitas fuit ex potestate. Sed dum vitm hujus in-
ﬁrmitatem gerimus. si eas omnino nullas habeamus,
tunc potius non recte vivimus. Vituperabat enim
et detestabatur Apostolus quosdam, quos etiam
esse dixit sine affectione (Rom. ι, 31). Culpavit etiam
illos sacer Psalmus, de quibus ait, Sustinui qui
simul contristantur, et non fuit (Psai. vam, 2i).
Nam omnino non dolere, dum sumus in hoc loco
’ miserias, profecto, sicut quidam etiam apud seaculi
hujus litteratos sensit et dixit (a), non sine magna
mercede contingit, immanitatis in animo, stuporis
in corpore. Quocirca illa quas ἀπάθεια graece di-
citur, quas si latine posset, impassibilitas diceretur,
si ita intelligenda est (in animo quippe, non in cor-
pore accipitur), ut sine his affectionibus vivatur,
quae contra rationem accidunt mentemque pertur-
bant, bona plane et maxime Optanda est ; sed nec
ipsa hujus est vitae. Non enim qualiumcumque ho-
minum vox est, sed maxime piorum multumque
justorum atque sanctorum, Si dixerimus quoniam
peccatum non habemus, nos ipsos seducimus, et veritas
in nobis non est (Ι Joan. ι, 8). Tunc itaque ἀπάθεια
ista erit, quando peccatum in homine nullum erit.
Nunc vero satis bene vivitur, si sine crimine ; sine
peccato autem qui se vivere existimat, non id agit,
ut peccatum non habeat, sed ut veniam non acci-
piat. Porro si ἀπάθεια illa dicenda est, cum animum’
contingere omnino non potest ullusatl'ectus, quis
hunc stuporem non omnibus vitiisjudicet esse
pejorem ‘I’Potest ergo non absurde dici perfectam
beatitudinem sine stimulo timoris et sine ulla tris-
titia futuram: non ibi autem futurum amorem
gaudiumque quis dixerit, nisi omni modo a veri-
ι Particula, et, abest a Mss. plerisque.
² Plures Mss, animo.
(α) Crantor Academicus apud Ciceronem in Tuscul.
Quaest. lib. 3, cap. 6.
