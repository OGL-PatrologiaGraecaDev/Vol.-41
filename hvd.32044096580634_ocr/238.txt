465

ret, inveniret. Neque enim mirandum est, si varia
quantitate numerositatis annorum interposita, per
tam longam aetatem ab Adam usque ad diluvium
non aequalis numeri generationes habuit utraque
progenies, sed per Cain septem, per Seth autem
decem : septimus est enim, ut jam dixi, ab Adam
Lamecb, decimus Noe: et ideo non unus ﬁlius
Lamech, sicut in caeteris superius, sed plures
commemorati sunt; quia incertum erat quis'ei
fuisset mortuo successurus, si regnandi tempus
inter ipsum et diluvium remansisset.
4. Sed quoquo modo se habeat, sive per primo-
genitos, sive per reges, ex Cain generationem ordo
decurrens, illud mihi nullo pacto praetereundum
silentio videtur, quod cum Lamech septimus ab
Adam fuisset inventus,tot ejus annumerati sunt ﬁ-
lii, donec undenarius numerus impleretur, quo signi-
ﬁcatur peccatum. Adduntur enim tres ﬁlii, et una
ﬁlia. Uxores autem aliud possunt signiﬁcare, non
hoc quod nunc commendandum videtur. Nunc enim
de generationibus loquimur: illae vero unde sint
genitae, tacitum est. Quoniam ergo Lex denario nu-
mero praedicatur, unde est memorabilis ille Deca-
logus; profecto numerus undenarius, quoniam
transgreditur denarium, transgressionem legis, ac
per hoc peccatum signiﬁcat. Hinc est quod in taber-
naculo testimonii, quod erat in itinere populi Dei
velut templum ambulatorium ¹, undecim vela cili-
cina ﬁeri praecepta sunt (Exod. xxvr, 7). In cilicio
quippe recordatio est peccatorum, propter hedos
ad sinistram futuros: quod conﬁtentes in cilicio
prosternimur, tanquam dicentes quodin Psalmo
scriptum est, Et peccatum meum ante me est semper
(Psat. L, 5). Progenies ergo ex Adam per Cain sce-
leratum undenario numero ﬁnitur, quo peccatum
signiﬁcatur: et ipse numerus femina clauditur, a
quo sexu initium factum est peccati, per quod
omnes morimur. Commissum est autem, ut et
voluptas carnis, quia spiritui resisteret,sequeretur.
Nam et ipsa ﬁlia Lamech Noema Voluptas inter-
pretatur. Per Seth autem ab Adam usque ad Noe
denarius insinuatur legitimus numerus. Cui Noe
tres adjiciuntur ﬁlii: unde uno lapso duo benedi-
cuntur a patre, ut remoto reprobo et probatis
ﬁliis ad numerum additis etiam duodenarius nume-
rus intimatur, qui et in Patriarcharum et in Aposto-
lorum numero insignis est, propter septenarii Apos-
tolorum numero insignis est, prOpter septenarii
partes, alteram per alteram multiplicatas. Nam ter
quaterni vel quater terni ipsum faciunt. llis ita se
habentibus, video considerandum, et commemo-
randum, ista utraque progenies, quas distinctis ge-
nerationibus duas insinuat civitates, unam terrige-
narum, alteram regeneratorum, quomodo postea
sic commixta fuerit atque confusa, ut universum
genus humanum, exceptis octo hominibus, perire
mereretur diluvio.
CAPUT XXI. -— Qua ratione commemorato Enoch,
qui fuit ﬁlius Cain, totius generationis ejus usque
ad diluvium sit continuata narratio; commemora-
ί In sola editione ιον.. templum deambulato-
rium.
