149

scientiam futurorum, eamque omnibus viribus nul-
lam esse omnino contendat,vel in Deo,vel in homine‘,
nullamque rerum praedictionem. Ita et Dei praescien-
tiam negat, etomnem prophetiam luce clariorem co-
naturevertere vanis argumentationibus, etopponen-
do sibiquasdam oracula,quas facile possunt refelli:
qua: tamen nec ipsa convincit. In his autem mathema-
ticorum conjecturis refutandis ejus regnat oratio;
quiavere tales sunt, utseipsas destruant et refellant.
Multo sunt autem tolerabiliores qui vel sidera fata
constituunt,quam iste,qui tollit praescientiam futuro-
rum . Nam et conﬁteri esse Deum et negare praesciumSi
futurorum, apertissima insania est. Quod et ipse cum
videret, etiam illud tentavit asserere, quod scrip-
tum est, Dixit insipiens in corde suo, Non est Deus
(Psal. xm, il) : sed non ex sua persona. Vidit enim
quam esset invidiosum et molestum : ideoque Cottam
tecitdisputantem de hac re adversum Stoicos in libris
de deorum Natura (Libro 3), et pro Lucilio Balbo, cui
Stoicorum partes defendendas dedit,ma1uit ferre sen-
tentiam, quam pro Cotta, qui nullam naturam divi-
nam esse contendit. In libris vero de Divinatione ex se
ipso apertissime oppugnat prwscientiam futurorum.
Hoc autem totum facere videtur, ne fatum esse con-
sentiat, et perdat liberam voluntatem. Putat enim,
concessa scientia futurorum,ita esse consequens fa-
tum, ut negari omnino non possit. Sed quoquo modo
se habeanttortuosissimze concertationes et disputa-
tiones philosophorum,nos nt confitemur summum et
verum Deum, ita voluntatem summamquepotesta-
tem ac praescientiam ejus confitemur.Nec timemus ne
ideo non voluntate faciamus,quod voluntate facimus,
quia id nos facturos ille praescivit,cujuspraescientia
falli non potest. Quod Cicero timuit, ut oppugnaret
prmscientiam; et Stoici, ut non omnia necessitate
ﬁeridicerent, quamvis omnia fato fieri contenderent.
2. Quid est ergo quod Cicero timuit in praescientia
futurorum,ut eam labefactare disputatione detesta-
bili niteretur? Videlicet quia si praascita sunt omnia
futura, hoc ordine venient, quo ventura esse praescita
sunt: et si hoc ordine venient, certus est ordo rerum
praecienti Deo: et si certus est ordo rerum, certus
est ordo causarum; non enim aliquid fieri potest,
quod non aliqua efficiens causa praecesserit: si au-
tem certusrest ordo causarum, quo fit omne quod fit;
falo,inquit, ﬁunt omnia quae ﬁunt. Quod si ita est,
nihil est id nostra potestate,nullumque est arbitrium
voluntatis: quod si concedimus, inquit, omnis humana
vita subvertitur; frustra legesdantur ; frustra objurga—
tiones,laudes,vituperationes,exhortationesadhibentur;
neque ulla iustitia bon is prmmia ,ει matis supplicia con-
stituta sunt. Haec ergo ne consequantur indigna et
absurda et perniciosa rebus humanis, non vult esse
praescientiam futurorum: atque in has angustias
coarctat animum religiosum,ut unum eligat e duo-
bus, aut esse aliquid in nostra voluntate, aut esse
ί Nostri omnes Mss, vel in homine, vel in deo. M.
² Manuscripti, praescientiam. — At Codd. 2050 et
2052, praescium. M.
