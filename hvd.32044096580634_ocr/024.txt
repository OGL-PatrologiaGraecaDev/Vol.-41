
37 ⁷ LIBER ramus. 38
De cujus facto quid potissimum dicam, nisi quod
amici ejus etiam docti quidam viri, qui hoc ﬁeri pru-
dentius dissuadebant, imbecillioris quam fortioris
animi facinus esse censuerunt, quo demonstraretur
non honestas turpia precavens,sed inﬁrmitas adversa
non sustinens? Hoc et ipse Cato in suo charissimo
ﬁlio indicavit. Nam si tu rpe erat sub victoria Cesaris
vivere, cur auctor hujus turpitudinis pater‘ ﬁlio fuit,
quem de Caesaris benignitateomnia sperare praecepit?
cur non et illum secum coegit ad mortem? Nam si
cum ﬁlium, qui contra imperium in hostem pugna-
verat, etiam victorem laudabiliter Torquatus occi-
dit(a); cur victus victo ﬁlio pepercit Cato, qui non
pepercit sibi? an turpius erat contra imperium esse
victorem, quam contra decus ferre victorem ? Nullo
modo igitur Cato turpe esse judicavit, sub victore
Caesare vivere; alioquin ab hac turpitudine paterno
ferro ² ﬁlium liberaret. Quid est ergo, nisi quod ﬁlium
quantum amavit, cui parci a Caesare ct spcravitet vo-
luit; tantum gloriae ipsius Caesaris, ne ab illo etiam
sibi parceretur,ut ipse Caesar dixisse fertur, invi-
dit (b) ; aut, ut aliquid nos mitius dicamus, erubuit?
CAPUT XXIV.—Quod in ea virtute, qua Regulus Cato-
ne praestantior fuit, multo magis emineant Christiani.
Noluntautem isti, contra quos agimus, ut sanctum
virum Job, qui tam horrenda mala in sua Carne
perpeti maluit, quam illatasibi morte omnibus carere
cruciatibus, vel alios sanctos ex nostris Litteris sum-
ma auctoritate celsissimis, ﬁdeque dignissimis,qui
captivitatemdominationemque hostium ferre, quam
sibi necem inferre maluerunt, Catoni praeferamus:
sed ex litteris eorum , eidem illi Marco Catoni Marcum
Regulum praeferamus. Cato enim nunquam Caesarem
vicerat, cui victus dedignatus est subjici ,et ne subj i-
ceretur,aseipso elegitoccidi: Regulus autem Poenos
jam vicerat,imperioque RomanoRomanus imperator
non ex civibus dolendam, sed ex hostibus laudandam
victoriam reportaverat; ab eis tamen postea victus,
maluiteos ferre serviendo, quam eis se auferre mori-
endo.Proinde servavit et sub Carthaginensium domi-
natione patientiam, etin Romanorum dilectione con-
stantiam,nec victum auferens corpus ab hostibus,nec
invictu m animum a civibus. Nec quod se occidere no-
luit,vitze hujus amore fecit. i‘loc probavit, cum causa
promissi jurisque jurandi ad eosdem hostes, quos
gravius in senatu verbis quam in bello armis offen-
derat, sine ulla dubitatione remeavit. Tantus itaque
vitae hujus contemptor, cum saevientibus hostibus per
quaslibet poenas eam finire, quam se ipse perimere
maluit; magnum scelus esse, si se homo interimat,
procul dubioj udicavit. Inter omnes suos laudabiles et
1 Vox, pa-ter,gabest a manuscriptis.
³ Aliquot libri. paterno furore.
(α) Manlii Torquati consulis, qui Manlium filium,un
contra edictum pugnaverat, tametsi prospere, securi fe-
riri jussit, meminit’Livius. lib 8, cap.7 ; Αἶ Gellius, lib.9,
cap. 13; Valerius Max., lib. 2, cap. 7.
(bl Intellecta morte Catonis diiisse fertur, 0 Kato-n,
phthono’ sui ιιιιά thanatou, kai ραν cmui su tés sautoj‘t
ratariae ephthonésas, Plutarch—us in Catone, cap. 72.
Appianus. de Bellis civilibus lib. 2, cap. 99.
