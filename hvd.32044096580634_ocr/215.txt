419

nisi a quo dari potuit, reddi non potest. Unde Ve-
ritas dicit, Si vos Filius liberaverit, tunc vere liberi
eritis (Joan. VIII, 36). ldipsum est autem, ac si di-
ceret. Si vos Filius salvos fecerit, tunc vere salvi
eritis. Inde quippe liberator, unde salvator.
2. Vivebat itaque homo secundum Deum in para-
diso, et corporali et spirituali. Neque enim erat pa-
radisus corporalis propter corporis bona, et propter
mentis non erat spiritualis; ant vero erat spiritua-
lis quo per interiores, et non erat corporalis quo
per exteriores sensus homo frueretur. Erat plane
utrumque propter utrumque (a). Postea vero quam
superbus ille angelus,ac per hoc invidus, per eam-
dem superbiam a Deo ad semetipsum conversus,
quodam quasi tyrannico fastu gaudere subditis,
quam esse subditus eligens, de spirituali paradiso
cecidit (de cujus lapsu sociorumque ejus, qui ex
Angeli Dei angeliejuset‘fecti sunt, in libris undeci-
mo et duodecimo hujusoperis satis,quantum potui,
disputavi), malesuada ι versutia in hominis sensus
serpere affectans, cui utique stanti, quoniam ipse
ceciderat, invidebat, colubrum in paradiso corpo-
rali, ubi cum duobus illis hominibus masculo et
femina animalia etiam terrestria Caetera subdita et
innoxia versabantur, animal scilicet lubricum et
tortuosis anfractibus mobile, operi suo congruum
per quem loqueretur, elegit; eoque per angelicam
praesentiam prmstantioremque naturam spirituali
nequitia sibi subjecto, et tanquam instrumento
abutens, fallacia2 sermocinatus est feminieza
parte scilicet inferiore illius humanis copulae inci-
piens, ut gradatim perveniret ad totum; non exis-
timans virum facile credulum, nec errando posse
decipi. sed dum alieno cedit errori. Sicut enim
Aaron erranti populo ad idolum fabricandum non
consentit inductus, sed cessit obstrictus (Exod.
xxxn, 3.5); nec Salomonem credibile est errore
putasse idolis esse serviendum, sed blanditiis fe-
mineis ad illa sacrilegia fuisse compulsum (ΙΙΙ
Reg. x1, 4) : ita credendum est, illum virum sua:
feminae, uni unum, hominem homini, conjugem
conjugi, ad Dei legem transgrediendam, non tan-
quam verum loquenti credidisse seductum, sed
sociali necessitudine paruisse. Non enim frustra
dixit Apostolus, Sed et Adam non est seductus, mu-
lier autem seducta est (Ι Tim. ii, 14) : nisi quia illa
quod ei serpens locutus est, tanquam verum esset.
accepit, ille autem ab unico noluit consortio di-
rimi, nec in communione peccati; nec ideo minus
reus, sed sciens3 prudensque peccavit. Unde et
Apostolus non ait, Non peccavit; sed, Non est se-
ductus. Nam utique ipsum ostendit‘, ubi dicit,
Per unum hominem intravit peccatum in mundum :
et paulo post apertius, In similitudine, inquit, pra!-
varicationis Adae (Rom. ν, 12, 14). Eos autem seduc-
tos intelligi voluit, qui id quod faciunt, non putant
ι Vind. Am. Er. et nonnulli Mss, malesuasa.
Caeteri fere Mss, malesuadenda. Melius Lov., male-
suada, ut apud Virgil. Eneid. lib. 6, vers. 276, « ma-
lesuada fames. »
2 Plures Mss , fallaciam.
3 Er. et Mss, si sciens.
⁴ Editi, ipsum peccasse ostendit. Abest, peccasse, ο.
manuscriptis. ν ,
(α) Con}. supra, lib. 13, cap. 21.
(α) Supplo, opus est.
