205
ου ηαδ.

CAPUT XIII. —- Quod dum exponitur quid Satur-
gus, guidve sit Genius, uterque unus Jupiter esseacea ur.
Sed quid de hoc Jove plura, ad quem fortasse
caeteri referendi sunt, ut inanis remaneat deorum
opinio plurimorum, cum hic ipse sit omnes 1;
sive quando partes ejus vel potestates existiman-
tur, sive cum vis animai, quam putant per cuncta
diffusam. ex partibus molis hujus, in quas visibilis
mundus iste consurgit, et multiplici administra-
tione natura, quasi plurium deorum nomina ac-
cepit? Quid est enim et Saturnus ? Unus, inquit,
de principibus deus, penes quem sationum omnium
dominatus est. Nonne expositio versuum illorum
Valerii Sorani sic se habet, Jovem esse mundum,
et eum omnia semina ex se emittere, et in se reci-
pere? Ipse estigitur penes quem sationum omnium
dominatus est. Quid est Genius ‘? Deus, inquit, qui
praepositus est ac vim habet omnium rerum gignen-
darum. Quem alium hanc vim habere credunt,
quam mundum, cui dictum est, Jupiter progenitor
genitrimque? Et cum alio loco Genium dicit esse
uniuscujusque animum rationalem, et ideo esse
singulos singulorum,talem autem mundi animum
deum esse; ad hoc idem utique revocat, ut tan-
quam universalis genius ipse mundi animus esse
credatur. llic est igitur quem appellant Jovem.
Nam si omnis genius deus, et omnis viri animus
genius, sequitur ut sit omnis viri animus deus :
quod si et ipsos abhorrere absurditas ipsa com-
pellit, restat ut eum singulariter et excellenter di-
cant deum genium, quem dicunt mundi animum,
ac per hoc Jovem.
CAPUT XIV. -— De Mercurii et Martis ofﬁciis.
Mercurium vero et Martem quomodo referrent
ad aliquas partes mundi et opera Dei, quae sunt in
elementis, non invenerunt ; et ideo eos saltem
operibus hominum praeposuerunt, sermocinandi
et belligerandi administros ³. Quorum Mercurius
si sermonis etiam deorum potestatem gerit, ipsi
quoque regi deorum dominatur, si secundum
ejus arbitrium Jupiter loquitur, aut loquendi ab
illo accepit facultatem : quod utique absurdum
est. Si autem illi humani tantum sermonis potes-
tas tributa perhibetur, non est credibile ad lac-
tandos mamma, non solum pueros, sed etiam pe-
cora, unde Ruminus cognominatus est, Jovem de-
scendere voluisse, et curam nostri sermonis, quo
pecoribus antecellimus, ad se pertinere noluisse :
ac per hoc idem ipse est Jovis atque Mercurius.
Quod si sermo ipse dicitur esse Mercurius, sicut
ea qua de illo interpretantur, ostendunt :(nam
ideo Mercurius, quasi medius currens dicitur ap-
pellatus, quod ,sermo currat inter homines me-
dius (a)} ideo Ερμῆς graece, quod sermo vel inter-
pretatio, qua utique ad sermonem pertinet,
ἑρμηνεία dicitur: ideo et mercibus praeesse, quia
inter vendentes et ementes sermo fit medius ; alas
ejus in capite et pedibus significare ³ volucrem
1 Plures Mam, ipsi sint omnes.
ξ _S_ic MSS. At editi, ministros. ⁸ ⁸
³ SicMss: At editi; ideo alas ei in capite et pedibus
ponunt, colentes signiﬁcare.(α) Apud Arnob. contra Gent. lib. 3, quasi medi-
aturniaiconditn erat, postea collis ille sacer fuit Jovi.
