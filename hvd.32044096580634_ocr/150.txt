
289
quaerenti, et prodit artes sacrilegas et evertit. Et
ibi quidem omnes daemones reprobat, quos dicit
ob imprudentiam trahere humidum vaporem, et
ideo non in aethere, sed in aere esse sub luna, atque
in ¹ ipso lunae globo : verumtamen non audet omnes
fallacias et malitias et ineptias, quibus merito mo-
vetur, omnibus daemonibus dare. Quosdam namque
benignos daemones more appellat aliorum, cum
omnes generaliter imprudentes esse fateatur. Mi-
ratur autem quod non solum dii alliciantur vic-
timis, sed etiam compellantur atque cogantur
facere quod homines volunt : et si corpore et incor-
poralitate dii a demonibus distinguntur, quomodo
deos esse existimandum sit solem et lunam, et
visibilia caetera in coelo, quae corpora esse non du-
bitat; et si dii sunt, quomodo alii benefici, alii
malefici esse dicantur; et quomodo incorporabili-
bus, cum sint corporei, conjungantur. Quaerit etiam
veluti dubitans, utrum in divinantibus et quaedam
mira facientibus anima: sint potentiores ² an aliqui
spiritus extrinsecus veniant, per quos haec valeant.
Et potius venire extrinsecus conjicit, eo quod lapi-
dibus et herbis adhibitis, et alligent quosdam, et
aperiant clausa ostia, vel aliquid ejusmodi mirabi-
liter operentur. Unde dicit alios opinari esse quod-
dam genus, cui exaudire sit proprium, natura
fallax, omniforme, multimodum, simulans deos et
daemones et animas defunctorum; et hoc esse
quod efficiat haec omnia quae videntur bona esse
vel prava; caeterum circa ea quas vere bona sunt
nihil opitulari, imo vero ista nec nosse, sed et
male conciliare, et insimulare atque impedire non-
nunquam virtutis sedulos sectatores, et plenum
esse temeritatis et fastus, gaudere nidoribus, adu-
lationibus capi, et caetera quae de hoc genere falla-
cium malignorumque spirituum, qui extrinsecus
in animam veniunt, humanosque sensus sopitos
vigilantesve deludunt, non tanquam sibi persuasa
confirmat, sed tam tenuiter suspicatur aut dubitat,
ut haec alios asserat opinari. Difficile quippe fuit
tanto philosopho cunctam diabolicam societatem
vel nosse, vel fidenter arguere, quam quaelibet ani-
cula christiana nec nosse cunctatur ³, et liberrime
detestatur. Nisi forte iste, et ipsum, ad quem scri-
bit, Anebontem tanquam talium sacrorum praecla-
rissimum antistitem, et alios talium cperum tan-
quam divinorum et ad deos colendos pertinentium
admiratores verecundatur offendere.
2. Sequitur tamen, et ea velut inquirendo com-
memorat, quae sobrie considerata tribui non pos-
sunt nisi malignis et fallacibus potestatibus. Quaerit
enim cur tanquam melioribus invocatis, quasipejo-
ribus imperetur, ut injuste hominis praecepta exse-
quantur: cur attrectatum re venerea non exaudiant
imprecantem, cum ipsi ad incestos quosque concu-
bitus quoslibet ducere non morentur: cur animan-
tibus suos antistites oportere abstinere denuntient,
ι Editio Lov. omittit, in ;nccnon paulo post, et
malitias. Utrumque habent caeteri libri.
M2 Mss., loco, potentiores, habent, passiones. — Melius.
³ Mss, nec cunctatur esse. — Verius. M.
