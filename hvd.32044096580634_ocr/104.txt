197

bili‘ dispositione,‘sed, ut temere acciderit, sua cui-
que dona conferre. Haec in diis selectis tenere api-
cem debuit, in quibus maxime quid posset osten-
dit: quando eos videmus non praecipua virtute,
non rationabili felicitate, sed temeraria, sicut eo-
rum cultores de illa sentiunt, Fortunae potestate
selectos. Nam et vir disertissimus Sallustius etiam
ipsos deos fortassis attendit, cum diceret : « Sed
profecto Fortuna in omni re dominatur: ea res
cunctas ex libidine magis quam ex vero celebrat
obscuratque (α). ›› Non enim possunt invenire cau-
sam cur celebrata sit Venus, et obscurata sit Virtus;
cum ambarum ab istis consecrata sint numina, nec
comparanda sint merita. Aut si hoc nobilitari me-
ruit, quod plures appetunt; plures enim Venerem
quam Virtutem (ὁ) ; cur celebrata est dea Minerva,
et obscurata est dea Pecunia? cum in genere hu-
mano plures alliciat avaritia quam peritia; etin
eis ipsis qui sunt artificiosi, raro invenias homi-
nem, qui non habeat artem suam pecuniaria mer-
cede venalem; plurisque pendatur semper propter
quod aliquid fit,quam id quod propter aliud fit. Si
ergo insipientis judicio multitudinis facta est deo-
rum ista selectio, cur dea Pecunia Minerva praela-
ta non est, cum propter pecuniam sint artiﬁces
multi Ἰ Si autem paucorum sapientium est ista
distinctio, cur non praelata est Veneri Virtus, cum
eam longe ratio preferat? Saltem certe, ut dixi,
ipsa Fortuna, quae, sicut putant qui ei plurimum
tribuunt, in omni re dominatur, et res cunctas ex
libidine magis quam ex vero celebrat obscuratque;
si tantum et in deos valuit, ut temerario judicio
suo quos vellet celebraret, obscuraretque quos vel-
let, priecipuum locum haberet in selectis, qua in
ipsos quoque deos tam praecipuae est potestatis. An
ut illic esse non posset, nihil aliud etiam ipsa For-
tuna, nisi adversam putanda est habuisse fortunam Ἰ
Sibi ergo adversata est, quis alios nobiles faciens
nobilitata non est.
CAPUT IV. —- Melius actum cum diis inferioribus,
qui nullis infamentur opprobriis, quam cum selec-
tis, quorum tantae turpitudines celebrentur.
Gratularetur autem diis istis selectis quisquam
nobilitatis et claritudinis appetitor, et eos diceret
fortunatos, si non eos magis ad injurias quam ad
honores selectos videret.Nam illam intimam turbam
ipsa ignobilitas texit, ne obrueretur opprobriis. Ri-
demus quidem, cum eos videmus figmentis huma-
narum opinionum partitis inter se operibus distri-
butos, tanquam minuscularios2 vectigalium con-
ductores, vel tanquam Opifices in vico argentario(c),
ubi unum vasculum ut perfectum exeat. per multos
artiﬁces transit, cum ab uno perfecto perfici posset.
ί Lov., non irrationabili .° Melius editi alii, ηρη ra:
tionnbili 7: suffragantibus manuscriptis, qui paulo post
loco, acciderit; habent, accederet.
737L071, minu'tularios;Vind:__Am.-l§r. et_al‘iquot Mss...
muizléez’cterios. Alii veteres libri, hic et infra, cap. tt,
minuscularios.
ta) In Bello Catilinae, cap. 8.
(ὁ) Subaudi. appc‘tuﬂt- -. . . ,.
(cities—imitmur hic vicus urbis quem incolebant fabri
argentarii. Μ
