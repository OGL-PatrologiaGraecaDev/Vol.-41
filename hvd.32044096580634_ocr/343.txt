675

qui audierint, vivent: reliqui vero eorum non vi-
vent (Joan. v, 25). Quod vero subdidit, donec ﬁnian-
tur mille anni; intelligendum est, quod eo tempore
non vixerunt, quo vivere debuerunt, ad vitam sei-
licet de morte transeundo. Et ideo cum dies vene-
rit, quo Fiat et corporum resurrectio, non ad vitam
de monumentis procedant, sed ad judicium;ad
damnationem scilicet, quas secunda mors dicitur.
Donec enim finiantur mille anni, quicumque non
vixerit, id est, isto toto tempore quo agitur prima
resurrectio, non audierit vocem Filii Dei, et ad vi-
tam de morte transierit; profecto in secunda re-
surrectione, quae carnis est, in mortem secundam
cum ipsa carne transibit. Sequitur enim, et dicit,
Haec resurrectio prima est. Beatus et sanctus qui ha-
bet in hac prima resurrectione partem (Apoc. xx, 56),
id est, particeps ejus est. Ipse est autem particeps
ejus, qui non solum a morte, quas in peccatis est,
reviviscit, verum etiam in eo quod revixerit,perma-
nebit. 1n istis, inquit, secunda mors non habet po-
testatem. Habet ergo in reliquis, de quibus supe-
rius ait, Reliqui eorum non vixerunt, donec ﬁniantur
mille anni: quoniam isto toto temporis intervallo-
quod mille annos vocat, quantumcumque in eo
quisque eorum vixit in corpore, non revixit a mor-
te, in qua eum tenebat impietas, ut sic reviviscen-
do primae resurrectionis particeps fieret, atque iu
eo potestatem secunda more non haberet.
CAPUT X. -ο Quid respondendum sit eis, qui putant
resurrectionem ad sola corpora, non etiam ad ani-
mas pertinere.
Sunt qui putant resurrectionem dici non posse
nisi corporum : ideoque istam quoque in corpori-
bus primam futuram esse contendunt. Quorum
enim est, inquiunt, cadere, eorum est resurgere:
cadunt autem corpora moriendo: nam et a caden-
do cadavera nuncupantur (a). Non ergo animarum,
Inquiunt, resurrectio potest esse, sed corporum.
Sed quid contra Apostolum dicunt, qui eam resur-
rectionem appellat? Nam secundum interiorem,
non secundum exteriorem hominem utique resur-
rexerant, quibus ait, Si resurrexistis cum Christo,
qua? sursum sunt sapite (Coloss. III, 1). Quem sen-
sum verbis aliis alibi posuit, dicens, Ut quemad-
modum Christus a mortuis resurrexit per gloriam
Patris, sic et nos in novitate vitm ambulemus (Rom.
vr, 4). Hinc est et illud, Surge, qui dormis, et exsur-
gea mortuis, et illuminabit te Christus (Ephes. ν,
14). Quod autem dicunt, non posse resurgere, nisi
qui cadunt; et ideo putant resurrectionem ad cor-
pora, non ad animas pertinere, quia corporum est
cadere: cur non audiunt, Non recedatis ab illo, ne
cadatis (Eccli. ιι, 7); et, Suo domino stat aut cadit
(Rom. xxv, 4) ; et, Qui putat se stare, videat‘ ne ca-
dat (l Cor. x, 12) ? Puto enim quod in anima, non
in corpore casus iste cavendus est. Si igitur caden-
tium est resurrectio, cadunt autem et animae; pro-
fecto et animas resurgere conﬁtendum est. Quod
autem cum dixisset, In istis secunda mors non habet
potestatem; ad junxit atque ait, Sed erunt sacerdotes
Dei et Christi, et regnabant cum eo mille annis: non
1 Mss, Qui putat se stare, caveat ne cadat.
(α) Vid. serm. 241, ιι. 2.
