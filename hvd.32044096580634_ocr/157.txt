ΟῐἹ) νῃιιε.
ι τ ,
303
ipsum, justeque sibi displicuit: quia cum tam ma-
gnum bonum haberet in cmlo (quod post intellexit),
rem transitoriam, fragilem, et quodammodo luteam
felicitatem a suo Deo quaesivit in terra. De/ecit,
inquit, cor meum et caro mea, Deus cordis mei: de-
fectu utique bono abinferioribus ad superna. Unde
in alio psalmo dicitur: Desiderat et deﬁcit anima
mea in atria Domini (Psat. Lxxxm, 3). Item in alio:
Deiecit in salutare tuum anima mea (Psat. cxvm,
81). Tamen cum de utroque dixisset, id estde corde
et carne deﬁciente, non subjecit, Deus cordis et
carnis mets; sed. Deus cordis mei. Per cor quippe
caro mandatur. Unde dicit Dominus: Mundate qua
intus sunt, et σωκ [oris sunt munda erunt (Matth. xxiii,
26). Partem deinde suam dicit ipsum Deum, non
aliquid ab eo, sed ipsum : Deus, inquit, cordis mei,
et pars mea Deus in saecula : quod inter multa quas
ab, hominibus eliguntur, ipse illi placuerit eli-
gendus. Quia ecce, inquit, qui longe se faciunt a te,
peribunt: perdidisti omnem qui fornicatur abs te;
hoc est, qui multorum deorum vult esse prostibu-
lum. Unde sequitur illud, propter quod et caetera
de eodem psalmo dicenda visa sunt; Mihi autem
adhaerere Deo, bonum est : non longe ire, non per
plurima fornicari. Adhzerere autem Deo tunc per-
fectum erit, cum totum quod liberandum est,
fuerit liberatum. Nunc vero ﬁt illud quod sequitur :
Ponere in Deo spem meam. Spes enim quae videtur,
non est spes: quod enim videt quis, quid sperat?
ait Apostolus. Si autem quod non ridemus speramus,
per patientiam exspectamus (Item. vm, 24, 25). In
hac autem spe nunc constituti agamus quod sequi-
tur, et simus nos quoque pro modulo nostro angeli
Dei, id est nuntii ejus, annuntiantes eius volunta-
tem, et gloriam gratiamque laudantes. Unde cum
dixisset, Ponere in Deo spem meam: ut annuntiem,
inquit, omnes laudes tuas in portis ﬁlia: Sion
(Psat. Lxxu). Haec est gloriosissima civitas Dei;
haec unum Deum novit et colit : hanc Angeli sancti
annuntiaverunt, qui nos ad ejus societatem invi-
taverunt, civesque suos in illa esse voluerunt;
quibus non placet ut eos colamus tanquam nostros
deos, sed cum eis et illorum et nostrum Deum;
nec eis sacriﬁcemus, sed cum ipsis sacriﬁcium
Deo simus. Nullo itaque dubitante, qui haec de-
posita maligna obstinatione considerat, omnes
immortales beati, qui nobis non invident (neque
enim, si inviderent, essent beati), sed potius nos
diligunt, ut et nos cum ipsis beati simus; plus
nobis favent, plus adjuvant, quando unum Deum
cum illis colimus, Patrem et Filium et Spiritum
sanctum, quam si eos ipsos per sacriﬁcia cole-
remus.
CAPUT XXVI. — De inconstantia Porphyrii inter
confessionem veri Dci et cultum daemonum ﬂuc—
mantis.
Nescio quomodo (quantum mihi videtur) amicis ¹
suis lheurgis erubescebat Porphyrius. Nam ista
utcumque sapiebat, sed contra multorum deorum
ί Editi, pro amicis. Abest, pro, a Mss.
